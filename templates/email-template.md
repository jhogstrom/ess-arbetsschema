Hej,

Här kommer schemat för upptagning {date}.

Du får detta mail för att du skall köra kryparna, ta upp en båt, hjälpa till vid upptagning eller vara förman.

Om du skall ta upp din båt:
Schemat kommer att betas av från första båt till sista, och det finns inga bestämda tider för när respektive båt hanteras. Se till att vara på plats i god tid, och om det finns en lucka framför din båt, se till att vara på varvet så att inte kryparförarna behöver sitta och vänta på dig. Om du får vänta kan du hjälpa de andra båtarna, eller förbereda vaggor och stöttor.

Vad gäller master så får de inte ligga på båten över vintern. Det ställer till det för logistiken med kryparna. Lägg masten i mastskjulet - lätta master högre upp och längre bort. I år har vi spel som hjälper till med lyften, både på in och utsidan. Glöm inte att skruva av så mycket som möjligt från masten och att tydligt märka den.

Glöm inte att tydligt märka såväl mast som stöttor eller vagga med medlemsnummer, namn och gärna telefonnummer.

Om anteckningar om kryparinställning inte finns i BAS så skriv ner vad som användes nu och skriv in på ditt båtkort i BAS

Lycka till.

Om du skall vara med på ett arbetspass:
Om du har anmält dig för ett pass där det inte verkar finnas några båtar (brukar gälla de sista passen på dagen), försök att ändra din anmälan i BAS till ett pass där det finns båtar att ta upp, men ett underskott av hjälpande händer. En rimlig gissning är att det tar 20 minuter att ta upp en båt, och vi kör två krypare. Om det verkar hinna bli klart innan ditt pass börjar är det bättre att du är där tidigare eller en annan dag. Lycka till.

Om du är förman:
Ditt jobb är att hålla lite koll på schemat, svara på frågor och se till att kryparförarna kan fokusera på att flytta båtar. Ta på dig västen märkt CHEF och peka med hela handen. Lycka till.

Om du skall köra krypare:
Om nån båt inte går att ställa på anvisad plats, försök att använda en ledig ruta och meddela mig var den hamnade så jag kan uppdatera kartan. Lycka till!


Vänligen,

--{varvschef}
Varvschef
